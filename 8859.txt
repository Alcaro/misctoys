Köttbullar är små bollar av köttfärs, blandfärs eller fläskfärs, det vill säga malet kött av exempelvis nöt, gris, lamm och/eller vilt. Smeten drygas vanligtvis ut med ägg och mjölk, ströbröd, potatismjöl eller havregryn. Ofta ingår lök, vilken man river ner i smeten. Kryddningen kan bestå av salt, kryddpeppar och ibland kanel. Bullarna steks i matfett i lagom het stekpanna och vänds successivt för att få färg runt om. Större mängd köttbullar kan stekas i ugnens långpanna, vilket är bekvämare och minskar osutvecklingen i köket. Pannan bör därvid skakas en och annan gång.

Prinskorv är en liten korv som bland annat är populär på julbordet i Sverige. Prinskorv serveras oftast stekt och ofta med senap som tillbehör. På mindre charkuterier tillverkas fortfarande prinskorv hantverksmässigt och med naturtarm.
